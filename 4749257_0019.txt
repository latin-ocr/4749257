DISTICHA.

LxssER 1.

1.

Si deus est animus, nobis ut carmina dicunt,
Hic tibi praecipue sit pura mente colendus.

2.

Plus vigila semper neu somno deditus esto;
Nam diuturna quies vitiis alimenta ministrat.

3.

Virtutem primam esse puta compescere linguam:
Proximus ille deo est, qui scit ratione tacere.

4.

Sperne repugnando tibi tu contrarius esse:
Conveniet nulli‚'qui secum dissidet ipse.

5·

Si vitam inspicias hominum, si denique mores,
Cum culpant alios, nemo sine crimine vivit

6.

Quae nocitura tenes, quamvis sint cara, relinque:
Utilitas opibus praeponi tempore debet.

7.

Constans et lenis, ut res expostulat, esto:
Temporibus mores sapiens sine crimine mutat.

 

